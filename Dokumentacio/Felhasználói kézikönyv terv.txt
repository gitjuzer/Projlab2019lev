 1. Célja: 
A dokumentáció elsõdleges célja segítségnyújtás a program leendõ felhasználóinak, továbbfejlesztõinek. Ezért olyannak kell lennie, hogy minden számukra szükséges tudnivalóhoz könnyen hozzájuthassanak. Ehhez elsõdleges szempont természetesen, hogy a dokumentáció mindezeket tartalmazza, de a használatát egyéb követelmények betartásával jelentõsen megkönnyíthetjük. Ezek a következõk:

    a dokumentáció ne legyen túl hosszú, hiszen egy program használatához senki sem akar egy „regényt” elolvasni;
    a dokumentáció ne legyen túl rövid, mert akkor tömörsége miatt érthetetlen lesz, s így használhatatlan;
    a dokumentáció legyen világosan tagolt, és a tagolás segítse elõ az egyes tudnivalók gyors keresését;
    a dokumentáció legyen tömör: az olvasója ne vesszen el a részletekben;
    a dokumentáció legyen olvasható: a túlságos (és kizárólagos) formalizálás az érthetõség rovására megy;
    a dokumentáció legyen pontos: az olvasója minden kérdésére tartalmazza a választ.

2. Lehetséges elemei:	- a futási környezet leírása: számítógép, operációs rendszer, memóriaméret, perifériaigény, grafikus kártya;
			- a használat leírása – hogyan kell a programot betölteni/elindítani, milyen kérdéseket tesz fel, mik a lehetséges válaszok, mik a program egyes lépései, lehetõségei;
			- bemenõ adatok, eredmények, szolgáltatások részletes leírása: mit, mikor, milyen sorrendben kell megadni (részletes funkcionális leírás);
			- mintaalkalmazás – példafutás;
			- hibaüzenetek és a hibák lehetséges okai – mi a teendõ valamely hibaüzenet láttán.

3. Formai követelmények
A dokumentáció használatát néhány formai jellemzõ nagyban megkönnyítheti. Ezek egyike a tartalomjegyzék. Másik, dokumentációkban ennél ritkábban használt, de néha kifejezetten nagy segítséget nyújtó eszköz az index.

Az nyilvánvaló, hogy világos szerkezetû kell legyen: kitalálható mondanivalójú fejezetekre bontva. További stílusjegyek megegyeznek bármely szakmai kiadványéval.